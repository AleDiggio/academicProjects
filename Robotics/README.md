## Technologies applied

+ Robotics algorithms 
+ AI algorithms
+ Java

## Descrizione

Il seguente progetto si propone di realizzare uno scenario in cui, idealmente, un robot disperso in grado solamente di spostarsi da un punto a un altro, richiede e riceve assistenza da un altro robot che gli indica il percorso verso il punto di destinazione.
Più nello specifico viene presentato un ambiente multi agente inizialmente sconosciuto in cui sono presenti quattro robot: un robot principale denominato “RescueRobot”, e tre robot secondari, individuati univocamente dal loro colore, denominati “LostRobot”.
Inizialmente, “RescueRobot”, dotato di tutti gli strumenti fisici e algoritmici necessari, esplora l’ambiente sconosciuto, ne genera una mappa e si mette in ascolto per eventuali richieste di assistenza da parte di altri robot.
In modo da rendere il tutto più automatizzato e alleggerire il peso computazionale sul robot principale, dopo l’esplorazione vengono generati in punti casuali della mappa i robot dispersi.
I “LostRobot”, considerati robot “ciechi” quindi di fatto in grado solo di muoversi e comunicare, dopo aver inviato una segnalazione di aiuto ricevono da “RescueRobot” un percorso specifico per andare dalla loro posizione iniziale a quella finale.
Nella realizzazione del progetto sono state applicate quante più possibili nozioni teoriche e pratiche acquisite durante il corso di robotica.
