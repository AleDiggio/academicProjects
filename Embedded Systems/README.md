Il progetto finale realizzato è un semplice gioco chiamato “Safeforth”, idea nata partendo dall’hardware disponibile e cercando di coprire quanti più argomenti possibili trattati durante il corso.
Il gioco consiste nel trovare tutti e tre i tasti di una sequenza casuale per aprire una cassaforte. Il giocatore muove, tramite un joystick, un puntatore all’interno di un tastierino, e una volta selezionato il tasto desiderato, un led si illuminerà di verde se è il tasto corretto della combinazione o in caso contrario di rosso. Una volta individuati tutti i tasti della combinazione il led lampeggerà di verde e la cassaforte si aprirà.
La sfida consiste nell’ aprire la cassaforte nel minor numero di tentativi, infatti a schermo verrà mostrato il numero di mosse effettuate dal giocatore e il punteggio migliore fino a quel momento.
Il codice del gioco è scritto interamente in Forth, con l’utilizzo di qualche subroutine scritta in ARM Assembly.
